## گود چیست؟
گود تلاشی است برای قوی کردن جامعه رپ/هیپ‌هاپ ایران، مرور آثار منتشر شده در یک سال گذشته، رای‌گیری از هنرمندان و فعالین جامعه در مورد این آثار و برگزاری مراسم
برای تقدیر از برگزیدگان.
## آیا گود جشنواره است، هیئت داوران دارد و آثاری در آن شرکت داده می‌شود؟
خیر. مراسم گود را می‌توان به نوعی مراسم آکادمی به حساب آورد. گود مانند جشنواره‌ها هیئت داوران محدود ندارد و عموم هنرمندان و فعالین پویای سال حق رای دارند.
همچنین تمامی آثار منتشر شده رپ در یک سال گذشته جزئی از فرایند مراسم بوده و نیازی به ارسال آثار نیست.
## برگزارکنندگان گود چه کسانی هستند؟
برگزارکنندگان گود تیمی از داوطلبان هستند که با کمک فعالین مختلف جریان 
- امور سیاست‌گذاری
- [جمع‌آوری آثار](https://github.com/gowdcommunity/gowd/blob/main/2nd%20Year%20Rleases.md)
- تعیین بخش ها و نامزدها
- جمع آوری آرا از هنرمندان و فعالین 
- برگزاری مراسم
را انجام می‌دهند.
در حال حاضر این تیم متشکل از علی ندیسم، بهروز، معراج ناجی، اشکان آکای و سوالک است.
## نحوه برگزاری گود
رویکرد گود در بخش‌بندی جوایز مراسم تا حد زیادی اثر محور است و در 11 بخش زیر برگزار میشود:
- بهترین آلبوم
- بهترین آلبوم آلترنانیو
- بهترین مجموعه همکاری
- بهترین مجموعه بی‌کلام
- بهترین آلبوم اول از رپکن نوظهور
- بهترین تک آهنگ انفرادی خارج از آلبوم
- بهترین تک آهنگ همکاری خارج از آلبوم
- بهترین طرح جلد آلبوم
- بهترین موزیک ویدئو
- بهترین فعالیت محتوایی (غیر از کانال‌های یوتوب صرفاً ری‌اکت)
- بهترین رپکن نوظهور

برگزارکنندگان مراسم در هر بخش نامزدهایی را با در نظر گرفتن سه فاکتور کیفیت اثر، تنوع طیفی و استقبال مخاطب انتخاب می‌کنند.
فرم رای‌گیری در دو بخش هنرمندان و فعالین و بخش مردمی آماده م‌یشود. در بخش اول، فرم برای بین از صد نفر از هنرمندان و فعالین ارسال شده و فرم بخش مردمی هم به صورت عمومی بعد از جمع آوری آرای هنرمندان در اختیار مخاطبین به صورت آنلاین قرار می‌گیرد.
تنها تفاوت بین فرم هنرمندان و مردمی در این است که هنرمندان در هر بخش می‌توانند 3 اثر را از فهرست نامزدها به صورت انتخاب اول، دوم و سوم انتخاب کنند ولی در فرم مردمی مخاطبین در هر بخش تنها یک انتخاب دارند.
بعد از جمع آوری و شمارش آرا فهرست هنرمندان و فعالینی که در رای‌گیری شرکت کردند به صورت عمومی اعلام می‌شود و البته محتوای رای آن‌ها بنا به احترام حریم شخصی محفوظ می‌مانند.
در پایان طی مراسم فیزیکی و دعوت از هنرمندان جوایز هر بخش به منتخبین اهدا میش‌ود و ویدئو مراسم هم پس از تدوین در کانال‌های رسمی گود منتشر می‌شود.




.
